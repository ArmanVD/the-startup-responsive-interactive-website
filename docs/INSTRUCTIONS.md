# The Startup - Responsive Interactive Website

Ontwerp en maak een responsive website voor een startup.

## Context
Deze leertaak hoort bij sprint 6 _The Startup_. Dit is een leertaak die je individueel uitvoert.


## Doel van deze opdracht

In het eerste semester van de opleiding FDND heb je veel geleerd over layout, responsive design, toegankelijkheid, interactie en het werken met een huisstijl. Je hebt kennis over HTML, CSS en (een beetje) JS. In deze sprint ga je alles (!) wat je hebt geleerd toepassen om een opdracht voor een opdrachtgever te maken.


## Werkwijze

Op basis van een bestaand idee, concept of ontwerp ga je in 3 weken voor een opdrachtgever een responsive website met een interactie ontwerpen en maken.

### Planning

* Maandag 6 januari krijg je een briefing bij de opdrachtgever. Tijdens de briefing maak je kennis met de onderneming en wordt besproken wat je gaat maken. 

* Donderdag 23 januari wordt de opdracht bij de opdrachtgever gepresenteerd en opgeleverd.

* Vrijdag 24 januari vindt bij FDND een expo plaats met al jullie werk. Als je vrienden of familie eens wilt laten zien waar je zoal mee bezig bent, nodig ze hiervoor dan uit!

### Workshops

Deze sprint worden weer verschillende workshops aangeboden:

- [Sprint planning](sprint-planning.md)
- [Mobile first](mobile-first.md)
- [Code/Design review Mobile First](code-design-review-mobile-first.md)
- [Interaction Design](interaction-design.md)
- [Programming User Interaction](programming-user-interaction.md)
- [Code/Design review User Testing](code-design-review-user-testing.md)
- [Refactoring en Code Conventions](refactoring-code-conventions.md)
- [Wrap up](wrap-up.md)




<!-- 
### Analyseren
In de analysefase inventariseer je wat er moet gebeuren om een taak uit te voeren. 

Bijvoorbeeld: grip krijgen op een taak door het voeren van een gesprek met jouw opdrachtgever, schrijven van een debriefing, inventarisatie van bestaande informatie, interface audit, interface inventory, planning, maken van een todo lijst en bepalen van definitions of done. 
-->
<!-- 
### Ontwerpen
In de ontwerpfase neem je ontwerpbeslissingen en zorg je dat je precies weet wat je moet gaan bouwen. 

Bijvoorbeeld: het maken van idee-schetsen, wireframes en wireflows tekenen, labels bepalen, responsive layout uitwerken, breakpoints bepalen en breakdowns maken voor onderzoek naar semantische HTML elementen die je nodig hebt, hoe je de layout in CSS zou kunnen maken en welke JS en CSS je nodig hebt voor interacties en animaties.
 -->
<!-- 
### Bouwen
In de bouwfase realiseer je de beslissingen uit de ontwerpfase. 

Bijvoorbeeld: toepassen van HTML, CSS en JS, werken volgens conventies en best practices, toegankelijke code schrijven en mobile first toepassen.
 -->
<!-- 
### Integreren
In de integratiefase voer je de aanpassingen door zodat iedereen ze kan zien. 

Bijvoorbeeld: het comitten en pushen van code en publiceren met behulp van Github Pages.
 -->
<!-- 
### Testen
In de testfase controleer je of jouw aanpassingen werken zoals bedoeld en pas je zo nodig jouw ontwerp of de code aan om te beantwoorden aan jouw bevindingen. 

Bijvoorbeeld: uitvoeren van code/design reviews, user tests met gebruikers, toegankelijkheid testen met lighthouse en handmatige tests, je bevindingen documenteren en bepalen of je nog een iteratie maakt.
 -->
## Criteria

Deze opdracht is done als:

- [ ] De website staat op Github en heeft een live url
- [ ] Je hebt gestructureerd gewerkt met behulp van de development-lifecycle en je hebt het proces bijgehouden in jouw Learning Journal
- [ ] Je toont aan dat je in de analysefase verschillende methoden en technieken hebt ingezet om te inventariseren wat er moet gebeuren
- [ ] Je toont aan dat je in de ontwerpfase verschillende methoden en technieken hebt ingezet die ervoor zorgen dat je precies weet wat je moet bouwen
- [ ] Je toont aan dat je in de bouwfase verschillende methoden en technieken hebt ingezet om het ontwerp te realiseren
- [ ] Je toont aan dat je in de integratiefase verschillende methoden en technieken hebt ingezet om je website live te zetten
- [ ] Je toont aan dat je in de testfase verschillende methoden en technieken hebt ingezet om het ontwerp te testen en verbeteren
